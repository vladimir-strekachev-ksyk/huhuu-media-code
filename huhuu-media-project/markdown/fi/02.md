---
title: Wrocławin kuvat - valokuvakokoelma
description: Wrocław - sillat, markkinat, historia, kulttuuri, maalauksellinen arkkitehtuuri, vilkkaat ja kauniit kadut.
author: Oskar Lalowski
date: 30.07.2024
language: fi
---


Tässä valokuvakokoelmassa haluan näyttää hieman isäni mielenkiintoista kotimaata, Puolaa, ja sen osia, joita monet eivät tunne. Vaikka Varsova, Krakova ja Gdańsk saattavatkin olla tuttuja joillekin, Länsi-Puola on vähemmän tunnettu erityisesti suomalaisten keskuudessa. Tässä joitakin valokuvia:

Viime kesänä matkustin isäni kanssa kolmeen Puolan kaupunkiin, joista yksi oli minulle täysin uusi kohde: Länsi-Puolan keskuskaupunki Wrocław, entinen Breslau. Wrocław on mielenkiintoinen siksi, että se näyttää enemmän saksalaiselta kaupungilta kuin puolalaiselta, mikä ei ole ihme. Kaupunki oli osa Saksaan kuulunutta aluetta vuoteen 1945 asti - toki historiallisia ja hallinnollisia tapahtumia oli ennen sitäkin. Niinpä arkkitehtuuri ja elämänasenne ovat 'saksalaisempia' kuin esimerkiksi Varsovassa (tarkoitan tällä, että ihmiset eivät ole yhtä töykeitä ja painostavia kuin Itä-Euroopassa). Lisäksi tavat ja tottumukset ovat erilaiset.

Olen valinnut tämän kokoelman mielenkiintoisimmat kohteet, jotka esittelen lyhyesti omilla sanoillani ja omien silmieni kautta, ilman matkailumainoksia tai Tripadvisor-tyylisiä "Top 10 things to see in Poland" -listauksia.

# Vanha kaupunki


![Wrocławin vanha kaupungin tori](https://nikkuinutori.github.io/huhuu-media-redesign-project/huhuu-media-article-page/assets/wroclaw2.webp)
*Wrocławin vanha kaupungin tori / Oskar Lalowski // HUHUU MEDIA*

![Pitkä ostoskatu Wrocławin vanhassa kaupungissa](https://nikkuinutori.github.io/huhuu-media-redesign-project/huhuu-media-article-page/assets/wroclaw3.webp)
*Pitkä ostoskatu Wrocławin vanhassa kaupungissa / Oskar Lalowski // HUHUU MEDIA*

Wrocławin vanhaa kaupunkia halkoo myös sen erottuva pitkä ostoskatu, jossa on myös uudempia rakennuksia (kuten tässä kuvassa valkoinen talo), jotka sulautuvat hyvin vanhaan arkkitehtuuriin eivätkä häiritse kaupunkikuvaa.

# Museosaari eli Ostrów Tumski

![Hiekkasilta eli Most Piaskowy](https://nikkuinutori.github.io/huhuu-media-redesign-project/huhuu-media-article-page/assets/wroclaw4.jpg)
*Hiekkasilta eli Most Piaskowy / Oskar Lalowski // HUHUU MEDIA*

Most Piaskowy eli Hiekkasilta johtaa Wrocławin vanhimpaan osaan, niin kutsuttuun Museosaareen eli puolaksi Ostrów Tumski, jolla kaupunki alun perin perustettiin. Saarella voi nähdä lukuisia historiallisesti merkittäviä ja hyvin säilyneitä rakennuksia, kuten kirkkoja, upean palatsin (jota puolaksi kutsutaan Pałac Arcybiskupi, jos muistan oikein) ja monia museoiksi muutettuja rakennuksia.

![Tumski-silta eli Most Tumski](https://nikkuinutori.github.io/huhuu-media-redesign-project/huhuu-media-article-page/assets/wroclaw5.webp)
*Tumski-silta eli Most Tumski / Oskar Lalowski // HUHUU MEDIA*

Tumski-silta eli Most Tumski johtaa pois Museosaarelta.

# Johannes Kastajan katedraali Wrocławissa

![Urut Johannes Kastajan katedraalissa Wrocławissa](https://nikkuinutori.github.io/huhuu-media-redesign-project/huhuu-media-article-page/assets/wroclaw6.webp)
*Urut Johannes Kastajan katedraalissa Wrocławissa / Oskar Lalowski // HUHUU MEDIA*

Luultavasti koristeellisimmat urut, joita olen koskaan nähnyt - luulen, että ne olivat Johannes Kastajan katedraalissa (eli puolaksi Katedra św. Jana Chrzciciela).

# Wrocławin eläintarha ja sen ympäristö

!["Afrikkarium"](https://nikkuinutori.github.io/huhuu-media-redesign-project/huhuu-media-article-page/assets/wroclaw7.webp)
*"Afrikkarium" / Oskar Lalowski // HUHUU MEDIA*

Wrocławin eläintarhan erikoisuus on suurin "Afrikkarium" Euroopassa, jossa on vaikuttava määrä afrikkalaisia eläimiä, mukaan lukien joitakin, joita en ollut koskaan aiemmin nähnyt.

![Japanilainen puutarha](https://nikkuinutori.github.io/huhuu-media-redesign-project/huhuu-media-article-page/assets/wroclaw8.webp)
*Japanilainen puutarha / Oskar Lalowski // HUHUU MEDIA*

Wrocławin eläintarhan läheisyydessä on japanilainen puutarha, joka avattiin vuonna 1913 kuuluisan saksalaisen tutkijan Fritz von Hochbergin (1868-1921) toimesta. Puutarhassa on paljon japanilaisia kasveja, tyypillisiä japanilaisia puusiltoja ja perinteisiä "minka"-talopohjia (ne stereotyyppiset japanilaiset talot).

# Wrocławin raitiovaunut

![Wrocławin raitiovaunu](https://nikkuinutori.github.io/huhuu-media-redesign-project/huhuu-media-article-page/assets/wroclaw9.webp)
*Raitiovaunu / Oskar Lalowski // HUHUU MEDIA*

Raitiovaunuja löytyy lähes jokaisesta suuresta puolalaisesta kaupungista ja ne ovat usein paras ja luotettavin liikennemuoto. Eläintarhan kohdalla kiskot olivat kuitenkin melko huonossa kunnossa, ja niitä ajaessa kiskoja tuntui vääntyvän ja epätasaisuudet olivat selvästi havaittavissa.

# Wrocławin kansansali eli Hala Stulecia, Hala Ludowa tai alun perin Jahrhunderthalle

![Wrocławin kansansali](https://nikkuinutori.github.io/huhuu-media-redesign-project/huhuu-media-article-page/assets/wroclaw10.webp)
![Wrocławin kansansali](https://nikkuinutori.github.io/huhuu-media-redesign-project/huhuu-media-article-page/assets/wroclaw11.webp)
*Wrocławin kansansali / Oskar Lalowski // HUHUU MEDIA*

Seuraava kohteemme on todella mielenkiintoinen: se on Wrocławin kansansali eli Hala Stulecia tai Hala Ludowa (alkuaan saksaksi Jahrhunderthalle).

Rakennus on teräsbetonihalli, joka rakennettiin vuosina 1911-1913 muistoksi Saksan vapautussodista Napoleonin aikana, erityisesti voitokkaasta taistelusta lähellä Breslaua (Wrocław). Valmistuessaan se oli maailman suurin teräsbetonirakenne.

Hallin saksalainen/puolalainen nimi, Jahrhunderthalle tai Hala Stulecia, tulee suuresta näyttelystä, joka pidettiin sen avajaispäivänä.

Rakennus nimettiin myöhemmin kansansaliksi sen siirryttyä Puolaan toisen maailmansodan jälkeen vuonna 1948. Vuodesta 2006 alkaen paikka on myös UNESCOn maailmanperintökohde. Hallin sisätilat on kunnostettu museoksi, jossa on vaihtuvia näyttelyitä.

# Wrocławin uusi kaupunki

![Wrocławin uusi kaupunki](https://nikkuinutori.github.io/huhuu-media-redesign-project/huhuu-media-article-page/assets/wroclaw12.webp)
![Wrocławin uusi kaupunki](https://nikkuinutori.github.io/huhuu-media-redesign-project/huhuu-media-article-page/assets/wroclaw13.webp)
*Wrocławin uusi kaupunki / Oskar Lalowski // HUHUU MEDIA*

Tässä muutamia kuvia modernimmasta Wrocławista ja Oder-joesta.

# Muutama mielenkiintoinen huomio

![Kääpiöt](https://nikkuinutori.github.io/huhuu-media-redesign-project/huhuu-media-article-page/assets/wroclaw14.webp)
![Kääpiöt](https://nikkuinutori.github.io/huhuu-media-redesign-project/huhuu-media-article-page/assets/wroclaw15.webp)
*Kääpiöt / Oskar Lalowski // HUHUU MEDIA*

Kaupungissa on mahdollista löytää pieniä kääpiöpatsaita tonteilta, jotka yleensä liittyvät jollain tavalla naapurustoon tai kadun nimeen. Esimerkiksi Mekaanikkokadulla voisi nähdä mekaanikkoon pukeutuneen kääpiön. Tai jos alue tunnetaan ravintoloistaan, saattaa nähdä kokin hatussa ja vispilä kädessä. Kääpiöiden etsiminen on hauskaa niin lapsille kuin aikuisillekin, ja monia niistä on hyvin piilotettu.

# On aika sanoa hyvästit!

![Wrocławin päärautatieasema](https://nikkuinutori.github.io/huhuu-media-redesign-project/huhuu-media-article-page/assets/wroclaw16.webp)
*Wrocławin päärautatieasema / Oskar Lalowski // HUHUU MEDIA*

Matkamme päättyi Wrocławin linnamaiselle päärautatieasemalle, josta jatkoimme isäni kanssa matkaa Varsovaan. Asema avattiin vuonna 1857 ja se on edelleen käytössä olevista Puolan vanhin asema. Ulkoisesti se muistuttaa linnaa ja sisätilat ovat kuin markkinahalli.